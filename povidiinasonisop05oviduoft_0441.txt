PRAEFATIUN CULA.

DE AUCTORE HUJUSCE ELEGIAE.

CARMEN hoc longe proestantissimum, ut summi Viri
verbis utar, et dignum genio ac majestate saeculi ,Naso-
niani, etsi non Pedoni Albinovano, ut Jos. Scaliger,
Vossius, aliique, tribuendum existimet N. Heinsius, ni-
hilominus Ovidio non ausit adscribere. “Ille tamen,
eodem auctore, qui primus eruit e tenebris, insignem
thesaurum usibus publicis est largitus !” Vossius vero,
Art. Grammat. ii. 27. indignum quidem non esse ovidio
censet, ob egregia in illo ingenii lamium· sed in verba
magni Scaligeri jurare promtior, ovidio non nisi falso
tribui pronuntiat. Non defuere tamen, qui Nasoni li-
benter concederent3 quos inter Passerata, in Praefatione
quam praemittendam curaverat interpretationi hujus Poe-
matis, qnae utinam prodiisset! exclamat ex animo Bur-
mannus. Neque negligenda prorsus Cl. Barthii senten-
tia, qui, quoties sese daret, occasionem non praetermisit
Ovidiani juris in pulcherrimam hanc Elegiam asserendi b.
Quibuscum omnino consentit vir recentioris quidem, sed
non minoris ideo auctoritatis, Dan. Beck, in sua carminis
hujus suavissimi editione, quae Lipsiae prodiit, 17 83. in-8.

Quum igitur lis tantos inter viros quasi componenda
nobis supersit, expendendas sine studio rationes censui-
mus, quibus suam quisque opinionem tueri conatur.

ὃ Jean Passer-at, qui Augustae Tricassinomm natus, A. D. 1534. Commentarios
inter caetera edidit in Catull. Tibull. et Propert. quorum salva adh‘uc auctoritas,
non sine laude unquam ab iis commemoratur, qui curas posteriores in illustrandis
Elegiae Latinze principibus impenderunt.

'³ In Adversariis passim, et ad Stat. Theb. ii. 134; ibid. 345.

