IN OVIDII IBIN. 519

male sentientem politissimus ille Politianus hoc epigram-
mate facetissime traduxit :

Audit Blarsilius Elissam,- missam facis illam
Tu, Domiti: magis est relligiosus uter?

Quis dubitet? tanto es tu relligiosior illo,
Quanto audire minus est bona, quam facere.

Nolim autem referre, quod de eo Ludovicus Vives, lib. ii.
de Veritate Fidei, in hanc rem prodidit, ne pias christiani
lectoris aures laeserim. Caeterum non multo post eamdem
provinciam suscepit Christophorus Zarottus Justiuopolita-
nus, cui transversum unguem a veteris interpretis senten-
tia discedere religio est: qua etiam tempestate, nempe
anno millesimo quingentesimo decimo sexto, Andreae Nau-
geriiAnnotationes, de Diversitate Lectionum, in omnia Ovi-
dii opera Venetiis prodierunt. Post paulo, Jodocus Ba-
dius Ascensius in Domitii verba juratus, bunc libellum
tironibus enarravit. Fuit ille typographus, et in illa tum
celeberrima Lutetiae τῆς οἰκουμένης ἐπιτομῆς Academia, gram-
matices professor, ubi familiares, ut ipse loquitur, exposi-
tiones in auctores, quum veteres, tum recentes, prope
innumerabiles edidit. Quin etiam Baptista Egnatius Ve-
netus, vir aetate sua magni nominis, brevibus suis notatio-
nibus non parum caliginis inde sustulit. Post illum Guido
Morillonus, quem Adrianus Junius virum multijuga doc-
trina, et omnifaria lectione, atque humanitatis et philoso-
phiae omnis ἀφροδίτην καὶ χάριτα vocare non dubitavit, cujus-
que cruditionem Petrus Nannius initio lib. v. Miscellan.
magnis laudibus extollit, hoc opusculum extremis digitis
attigit. Deinde Jacobus Micyllus Argentinensis, accurato
vir ingenio, aliquas observationes addidit, quibus non me-
diocrem laudem meruit. Hic Micylli nomen retinuit, quod
puer scite personam egisset Micylli, unius ex interlocutori-
bus in dialogo Luciam, qui ’Όνεφος ἢ Ἀλεκτρυὼν inscribitur:
Ovidianorum autem operum recensione, et variis Luciani
latine redditis, tum poesi, et duobus arithmetices logisticae

