FRAGMENTA. 535

In Priapeiis quaedam Ovidii (vid. Bart. ad Statium, i.
Theb. 229.) exstare, eruditi arbitrantur. Ex illo certe,
cujus initium, Obscura poteram tibi dicere, Seneca pater,
lib. i. controvers. 2. hunc versum adducit:

Dum timet alterius vulnus inepta loci.

Servius, in Georg. iv, ubi agit de Eurydice, citat ex Ovidi0‚

Bis rapitur, vixitque semel,

quod in auctore nostro nunc nusquam comparet.

Scholiastes vetus Horatii ad lib. ii. Od. 5: ‘⁶ Gyges
nomen pueri ex insula Cnido Veneri sacra; hujus autem
pueri pulchritudinem laudat etiam Ovidius.” Atqui in iis,
quae exstant, laudat nullibi.

Quintilianus, lib. xii. cap. 10: “ Sed evanescunt baec,
atque emoriuntur comparatione meliorum, ut lana tincta
fuco citra purpuram placet: at si contuleris eam lacernae,
conspectu melioris obruatur, ut Ovidius ait.'' Quae nullo
negotio in metrum redacta iambum tragicum efficient, et
duos hendecasyllabos:

Ut lana tincta purpuram citra placet :
At si contuleris eam lacernae,
Conspectu melioris obruatur.

In Notis enim ad Epist. 7. communem esse ultimam in
contuleris, dederis, credideris, et similibus syllabam mo-
nemus.

Seneca, Controvers. 10. ex declamatione Ovidii qua-
dam haec producit: ‘⁶ Quicquid laboris est, in hoc est, ut
uxori virum, et viro uxorem diligere concedas, Necesse
est deinde, jurare permittas, si amare permiseris. Quod
habuisse nos jusjurandum putas? tu nobis religiosum no-
men fuisti. Si mentiremur, illa sibi iratum patrem invo-
cavit, ego socerum. Parce, pater; parce, socer; non pe-
jeravimus. Ecce objurgator noster, quam effraenato amore
fertur! quanquam esse filiam preceris; carum quidem,

