366 EXCURSUS

homines Romanos patriae historiae amantissimos et quam
maxime gnarOS‚ quibus jam antea Ennii et Virgilii carmina
patria gratissima dona acciderant. Et simile propositum
prius jam Propertio fuisse ipse IV. i. 69. canit, quorum
versuum non exiguam vim ad Ovidii consilium vel capien-
dum vel confirmandum fuisse, quidam voluerunt (Lenz.
p. 4; Barth. ad Propertii l. c.) In elegia enim illa, qua
homini peregrino praeclara Romae monumenta se osten-
dentem fingit, postquam diu summo cum ardore et impetu
sacra Romana horumque locorum divinam originem cele-
braverat, haec se aliquando carmine elaturum promittit:

Sacra diesque canam et cognomina prisca locorum :

quod consilium certe quam proxime ad nostri rationem
accedit. Ovidius, qui jam ad carmen etiam didacticum
metrum elegiacum transtulerat, in hoc etiam genere magis
epico elegis sibi familiarissimis simpliciori magnam partem
orationi aptius visis uti maluerat, forte in hac etiam re,
nisi Callimachum, de cujus metro dubitatur, tamen Pro-
pertium respiciens, qui et antea plures heroicae Romano-
rum aetatis res gestas elegis exornarat, et in hoc carmine
quod promittit, ut ejus verbis utar, mollem vatis elegiaci
hederam hirsutae Ennii lauro se praelaturum profitetur
(IV. i. 57.) Tantum si res majores canendae sunt, Ovidius
excusationes de carminis tenuitate et metri elegiaci usu in
carmine historico minus solemni, poetarum more, modeste
ab ingenii in tantis defectu et innato quodam amore levis
hujus generis petit. Statim ab initio libri secundi, in quo
Augusti quidam tituli celebrandi sunt, hac de re praemonet
(ii. 8 sqq.) et quum Octaviani cognomen Patris Patriae
canendum est,

Quid volni demens, (clamat) elegis imponere tantum
Ponderis, heroi res erat ista pedis.

