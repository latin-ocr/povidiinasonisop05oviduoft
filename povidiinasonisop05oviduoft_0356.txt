328

P. OVIDII NASONIS

Qua Velabra solent in circum ducere pompas, 405
Nil praeter saliceS, cassaque canna fuit.

Saepe suburbanas rediens conviva per undas
Cantat: et ad nautas ebria verba jacit.

Nondum conveniens diversis iste figuris

Nomen ab averso ceperat amne deus.

410

Hic quoque lucus erat, juncis et arundine densus,
Et pede velato non adeunda palus.

Stagna recesserunt, et aquas sua ripa coercet;
Siccaque nunc tellus: mos tamen inde manet.

Reddiderat causam: Valeas, anus optima, dixi3 415
Quod superest aevi, molle sit omne, tui.

Caetera jam pridem didici puerilibus annis3
Non tamen idcirco praetereunda mihi.

Moenia Dardanides nuper nova fecerat Ilus:

Ilus adhuc Asiae dives habebat opes.

405. Velabrum. planities inter Ca-
pitolinum, Palatinum et Aventinum
montem. Pompas intp. Gallicus tri—
umphales intelligit ; tu vero Circenses
intellige, satis illas splendidas, de qui-
bus Amorr. iii. 2. et Suetonius pas-
sim. Quamquam et triumphantes Ve-
labrum praetervebebantur; Sueton.
Caesar. 39. Velabra ducunt pompas,
pompae procedunt per Velabra. Cassa,
inanis. Stagnum autem Velabri et
alii memorant; Propert. IV. ix. 5:
Hercules venit “Qua Velabra suo
stagnabant flumine, quaque Nauta
per urbanas velificabat aquas ;'’ Ti-
bullus, ΙΙ. iii. 33 : “ At qua Velabri
regio patet, ire solebat Exiguus pulso
per vada linter aqua. Illa saepe gre-
gis ditis placitura magistro Ad juve-
nem festa est vecta puella die.” Pro
verba Heins. mavult dicta, id est, dic-
teria; sed τὸ ebria satis definit ra-
tionem verborum istorum. De verbis,
quibus laedimus aut lacessimus alte-

420

rum¹ usitatum estjacere5 Cic. Sul. 7.

jacere contumeliam: quamquam inter-

dum et simpliciter edere significat.

409. Vertumnus intelligend. Pro-

pertius, IV. ii. 7. de soro Romano:
“ Hac qnondam Tiberinus iter facie-
bat; et aiunt Remorum auditos per
vada pulsa sonos· At postquam ille
suis tantum concessit alumnis, Ver·
tumnus verso dicor ab amne deus;’'
idem ver. 21. convenientem diversis
'gur-is describit: “ Opportuna mea
est cunctis natura figuris: In quarn-
cumque voles verte, decorus ero ;” id
quod latius exornavit Ovidius, Met.
xiv. 642 sqq.

419. De Palladio, sive signo Pal-
ladis, quod e coelo delapsum, διο-
πετὲς, summa religione in arce Iliaca
colebatur, quodque in multis nummis
J uliae gentis expressum cernitur. His-
toriam ejus habet Apollodorus, III.
xii. 3. ubi vide Heynium. Dardanus
200 s. 150. ann. ante Trojae excidium

