FASTORUM LIB. ΙΙΙ.

119

Omnibus agricolis armentorumque magistris
Iliadae fratres jura petita dabant.

Saepe domum veniunt praedonum sanguine laeti,
Et redigunt actos in sua rura boves.

Ut genus audierunt, animos pater editus auget3 65
Et pudet in paucis nomen habere casis:

Romuleoque cadit trajectus Amulius ense:
Regnaque longaevo restituuntur avo.

Moenia conduntur: quae, quamvis parva fuerunt,

Non tamen expediit transiluisse Remo.

70

J am, modo qua fuerant silvae, pecorumque recessus,
Urbs erat; aeternae quum pater urbis ait:

Arbiter armorum, de cujus sanguine natus
Credor3 et, ut credar, pignora certa dabo;

A te principium Romano ducimus anno:

75

Primus de patrio nomine mensis eat.
Vox rata fit; patrioque vocat de nomine mensem3
Dicitur haec pietas grata fuisse Deo.

63. Liv. i. 4: “ In latrones praeda
onustos impetus facere, pastoribusque
rapta dividere.’'
Iaetus victoria.

Laeti sangnine, ut

65. Heinsius non improbat lect.
Urs. duorum Patav. duorum Medic.
pater agnitus. Burm. recte defendit
editus, quod tamen non cum eo expli-
cem, qui publice jam dicebatur ab
omnibus pater, sed, quem Faustulus
eis aperuerat. Hoc melius convenit
iis, quae historici habent. Et edere
sic alibi3 Met. ii. 43. “ Clymene ve-
ros edidit ortus.'’ Nomen de generis
nobilitate etiam apud Cic. et alios.
Paucis. Olim edeb. parvis: sed alte-
rum significantius est3 duplicem enim
pudoris causam exhibet, in casis, iis-
que paucis. Longaevns vocatur quia
jam avus.

70. Vulgarem hanc traditionem
Noster etiam ii. 134. iv. 840. sequitur.
Remi necem per euphemismum tangit.
Pecudum commoratione vastitas decla-
ratur3 Horatius, ΙΙΙ. Od. iii. 40:
“ Dum Priami Paridisque busto Insul-
tet armentum.'' Et pastores ibi de-
gebant.

72. Pater, conditor, qui Martio
mensi nomen imponit. Pro eo bene
Romulum voventem inducit et lo-
quentem. AEterna, urbis epitheton
Romanis admodum gratum: vide ad
ver. 421. Arbiter, praeses. Pignora.
Phaethon, Metam. ii. 38: “ Pignora
da, genitor, per quae tua vera propago
Credar.'’ Etiam h. l. Mitscherl.
dato. Sed Romulus hoc instituto

posteris genus suum prodere volebat.
iv. 24.

