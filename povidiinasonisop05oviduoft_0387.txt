IN OVIDII FASTOS. 359

lip. ii. 34.) ei objicit, in fastis ad Lupercalia adscribi jusse-
rat: C. Caesari, dictatori perpetuo, Μ. Antonium consulem
populi jussu, reqnum detulisse, Caesarem uti noluisse‚· qui
locus aeque ac Cic. ad Brutum 152 “ Ego Decio Bruto
liberato, quum laetissimus ille civitati dies illuxisset, de-
crevi, ut in fastis ad eum diem Bruti nomen adscriberetur”
ad fastos kalendares haud dubie pertinet.

Quod si vero in aliis fastis alias res gestas annotatas re-
perimus, diversas diversis temporibus, ex cujusvis temporis
adulatione petendum est, quae imperatorum praesertim et
virorum illustrium res gestas ita memoriae mandare voluit.
Ita in fastis, quos aetas nobis servavit plerumque ex Au-
gusti et Tiberii tempore, horum tituli, sub sequioribus
Imperatoribus, ejus qui tunc imperium tenebat, res gestae
feriis celebratae sunt, exstirpatis antea iis, quae sub ante-
cessoribus fuerant annotata. Post honores gentis Juliae
ab Ovidio etiam celebratos, vide, quae Fasti Praenestini
in ejusdem gentis laudem annotant ad Januarii dies 7, 8.
16, 17. 29: Amiternini ad Augusti dies l, 2. 9ς Sept. 1.
9; Oct. 12, etc. Et quum ex sequiorum Imperator, fas-
tis nulla exstent fragmenta, idem tamen in ultimo quod
exstat Constantini Magni Kalendario (Graev. Thes, tom.
viii. p. 97.) habes, ubi, ut antea Augusti Tiberiique, nunc
Constantini, Constantii aliorumque res fortiter gestae titu-
lis celebrantur.

Sed tantum de his fastis kalendaribus, quos Ovidius
carmine exornavit, et ad quos saepius recurrere licebit.
Quid autem ’ἶ quod passim ab interpretibuS‚ multo alia
cum re, fastis scilicet, seu annalibus, quae historiae ad
instar primis temporibus fuere, commutantur, quare erro-
ris vitandi causa de his etiam paucis videndum est.

2. Fasti historici, (Annales, F. consulares.)

Commune nomen inde haud dubie fluxit, quod in his
primis historiae initiis singulis annis res gestae vel quicquid
memoria dignum judicabatur, ad ordinem dierum, qui in

