FASTORUM LIB. II.

67

Cui Dea, Virgineos, perjura Lycaoni, coetus
Desere, nec castas pollue, dixit, aquas.

Luna novum decies implerat cornibus orbem: 175
Quae fuerat virgo credita, mater erat.

Laesa furit Juno, formam mutatque puellae.
Quid facis? invicto pectore passa J ovem est.

thue ferae vidit turpes in pellice vultus;

Hujus in amplexus Jupiter, inquit, eat.

180

Ursa per incultos errabat squalida montes,
Quae fuerat summo nuper amanda J ovi.

Jam tria lustra puer furto conceptus agebat,
Quum mater nato est obvia facta suo.

Illa quidem, tamquam cognosceret, adstitit amens,

Et gemuit3 gemitus verba parentis erant.

186

Hanc puer ignarus Jaculo fixisset acut0‚
Ni foret in superas raptus uterque domos.
Signa propinqua micant: prior est, quam dicimus

Arcton :

Arctophylax formam terga sequentis habet. 190

177. szdi varie in amoribus dici-
tur; h. l. de ignominia. Junoni adul-
terio mariti illata. Burmann. offendit
que, ut ineleganter et ad vers. fulcien-
dum τῷ mutat subjectum. Conjicit
mutare, utfzhrit mutare sit, vehemen—

« ter irata et furore quasi percita festinat
mutare. Sic sane Horat. Ι. Od. xv.
27. “ furit te reperire atrox Tydidesss’
Nihil tamen mutandum, quum parti-
cula que centies apud Poetas remotiori
nomini addatur, ut supra ver. 16. per
titulos ingredimurque tuos. Pati de
concubitu. Metam. ix. 739. Ferae.
ursae. De formula in aut sub amplexus
ire vide ad Met. vii. 616.

183. Puer, Arcas dictus. Furto,
clandestino concubitu. Gemitus verba
parentis erant. Interpr. Gallicus in
his verbis felicem ingenii Ovid. faci-

litatem admiratur, quod una sententia
animum maternum in ursa declara-
verit, atque amorem ejus acerrimum
nobis inspiret3 quod nonest. Ovidius
hoc unum vult. matrem doluisse qui-
dem, sed dolorem' in corpore ferino
verbis exprimere non potuisse. Conf.
Metam. ii. 486. Similiter Inachus,
filia visa, “ nec mutua nostris Dicta
refers3 alto tantum suspiria ducis
Pectore: quodque unum poteS, ad
mea verba remugis.'’ Metam. i. 655.
Saevit adhuc, quod pelleX, quam in
feram mutaverat, Dea facta, inter si-
dera fulgebat; Met. ii. 520. Canum
Tethyn. Vide ad Metam. d. l. Ne
lavet, ne sinat pellicem occidere in
Oceanum, nempe “ ne puro tinguatur
in aequore pellex.’'

