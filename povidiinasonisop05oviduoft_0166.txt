138

Ρ. OVIDII NASONIS

Ille redit laetus, memoratque Quiritibus acta:

Tarda venit dictis, difficilisque fides.

350

At certe credemur, ait, si verba sequatur
Exitus: en, audi crastina, quisquis ades.
Protulerit terris quum totum Cynthius orbem,
Jupiter imperii pignora certa dabit.
Discedunt dubii, promissaque tarda videntur; 355
Dependetque fides a veniente die.
Mollis erat tellus rorataque mane pruina:
Ante sui populus limina regis adest.
Prodit, et in solio medius consedit acerno:

Innumeri circa stantque silentque viri.

360

Ortus erat summo tantummodo margine Phoebus:
Sollicitae mentes speque metuque pavent.
Constitit, atque caput niveo velatus amictu,
J am bene Dis notas sustulit ille manus3
Atque ita, Tempus adest promissi muneris, inquit:

Pollicitam dictis, Jupiter, adde fidem.

350. Vix, nec nisi eventus post·
quam promissis constitit, fidem ei ha-
bent Quirites. Creditur is, cui fides
habetur. Crastina, quae cras evenient.

357. Burmanno haec terrae affectio
commemorari ideo videtur, quod inde
omen captatum sit, id certe sactum
esse ab Augusto; Sueton. August.
xcii. Nisi poetam credas tempus tan·
tum matutinum describere voluisse.
Orto contra sole “ pruinosae siccantur
herbae,'' Metam. iv. 823 et nocte
“ sparsa coelesti rore madet humus”
supra i. 312. De solio hoc acerno vide
ad Metam. iv. 486; occurrit etiam
AEneid. viii. 178. Silentium, signum
cupidae exspectationis. Ejus et vim
et tempus, quo maxime crevit, bene
poeta notavit, Ortus—pavent. Similis

366

exspectationis virn Livius i. 25. sic
expressit: ‘¹ erecti, suspensi erant3
torpebat vox spiritusque.’'

363. Niveum illum anzictum Nea-
polis. Taubnerus et Schirach. galeam
sacerdotalem intellexerunt3 at illa
amictus dici non potest. Precantes et
sacra facientes capite obvoluto erant,
ne quid mali ominis eos turbaret: id
quod passim his nostris verbis expri—
mitur. Virg. AEneid. iii. 405: “ pur-
pureo velare (memento) comas ado·
pertus amictu,'’ et ib. ver. 545:
“capita ante aras phrygio velamur
amictu.'’ Pollicitam‚ etc. confirma,
quod verbis promisisti; Metam. xi.
107. pollicitam fidem tentat, periculum

facit, an fides habenda sit promissis,
ubi vide notam.

