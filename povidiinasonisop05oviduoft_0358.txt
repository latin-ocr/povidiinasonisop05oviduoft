:3:30

P. OVIDII NASONIS

Heu quantum timuere Patres, quo tempore Vesta
Arsit, et est adytis obruta paene suis!

Flagrabant sancti sceleratis ignibus ignes;
Mixtaque erat flammae flamma profana piae. 440

Adtonitae flebant, demisso crine, ministrae :
Abstulerat vires corporis ipse timor.

Provolat in medium, et magna, Succurrite‚ voce,
Non est auxilium flere, Metellus ait:

Pignora virgineis fatalia tollite palmis,

445

Non ea sunt voto, sed rapienda manu.

Me miserum ! dubitatis? ait: dubitare videbat,
Et pavidas posito procubuisse genu.

Haurit aquas; tollensque manus, Ignoscite, dixit,

Sacra : vir intrabo non adeunda viro.

450

Si scelus est, in me commissi poena redundet:
Sit capitis damno Roma soluta mei.

Dixit, et irrupit: factum dea rapta 'probavit;
Pontificisque sui munere tuta fuit.

437. De hoc incendio tempore belli
Punici secundi, et de Metelli studio
servandi Palladium conf. Dionys.
Halic.ii.66; Livii Epitom. 193 Vale-
rium Maxim. i. 4 ; Senecam, Controv.
iv. 2; Plin. Histor. Natur. vii. 43. S.
45. Flagrabant, etc. Lususineptus,
sed Ovidio consentaneus,

441. Ministrae apud Dionysium
fugiunt. L. Caecilius Metellus, qui,
Carthaginiensibus in Sicilia devictis,
138. elephantos in triumpho duxit,
pontifex maximus erat, ideoque prae-
fectus Vestalibus et Vestae sacris. Is,
neglecta sua salute, utilitatis publicae
causa, summo cum periculo est ausus
in ardens penetrale irrumpere et sacra
deserta a virginibus ex ipso incendio
eripere. Magna vox est clara3 etiam
apud Livium, i. 48. Servius rex clamat
magna voce. De pignoribus impe-rii

vide iii. 422. Fatalia, unde pendet
fatum imperii.

449. Haurit aquas, quibus se lu-
straret ante, quam sacra adiret. Viris
interdiu patebat templum Vesta». ; sed
ad ejus intima penetrare ne pontifici
quidem maximo licebat3 Dionysius
Halicarn. dicto loco3 hinc Lucanus,
i. 503. de Vestali: ¹‘ Trojanam soli
cui fas vidisse Minervam.’'

453. Irrumpere verbum in hac re
proprium, ut docet Burmannus; alii
eripuit, arripnit. Passus est Metellus
id damni, ut incendio usum oculorum
amitteret 3 sed senatus id compensa-
vit magnis honoribus, quos Dionysii
adhuc aetate statua in Capitolio ei
posita testabatur ; Plinius dicto loco:
“ Tribuit ei populus Romanus quod
nunquam ulli alii ab condito aevo, ut,
quoties in senatum iret, curru vehere—

