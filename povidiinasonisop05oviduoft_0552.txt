524 EXCURSUS

tat: “ Latebat inter nugas meas libellus ignobilis ;'' paulo
post: ‘¹ Igitur iste nugator libellus tamdiu secreta quidem,
sed vulgi lectione laceratus, pervenit tandem in manus
tuas.’' Idemque Protrepticon suum de puerili studio li-
bellum nominat epistola ad Hesperium: “ Libellum, quem
ad nepotulum meum, sororis tuae filium, instar Protreptici
luseram, venturus tibi praemisi legendum.’' Sic etiam Pa-
pinius Silvulas suas Libellos adpellat, Praefatione, lib. i.
ad Stellam; rursus, Praefat. lib. ii. ad Meliorem Atedium;
iterum, Praefat. lib. iii. ad Pollium; et lib. iv. Hende-
casyl. ad Plotium. Quin etiam jurisconsulti ea carmina,
quibus alicujus fama proscinditur, cujusmodi sunt ista
Ovidiana‚ famosos libellos vocant. Haec autem minora
fortasse videbuntur, quam ut animadversione digna es-
sent. Parum enim reipublicae literariae interest Dirce ne,
an Libellus hoc poemation inscribatur: verum legitimam
scriptionem, atque ipsam Nasonis manum immutare nulli
per me licebit. Ut ut sit, Nasonis votum omne in malis,
monstris, morbis, exsiliis, suppliciis, plagis, mortibus, cujus-
modi carmen diras appellabant, quod illae scilicet ultrices
Deae putarentur, quarum numina precibus in hostium, aut
inimicorum perniciem evocarentur. Priscum illud quidem,
atque in scenis primum agitatum, mox ad recentiorum
animos accommodatum, ut observatum est a Julio Scali-
gero, Poetices lib. i. cap. 53. Exornatur autem, ut ipse
ait, sententiis non vulgaribus, et variis historiarum ambagi-
bus, qualia scripsit Ovidius in lbin. In Horatii Epodo
aliquid imaginis est: expressior apud Catullum in Ariadnae
conquestione, et in quarto AEneidos. Item quae fundit
Statianus OEdipus, sumpta de Graecis tragiciS, ut et Se-
necae Theseus ex Euripide.

