P. OVIDII NASONIS

FASTORUM

LIBER SEXTUS.

4

HIC quoque mensis habet dubias in nomine causas:
Quae placeant, positis omnibus, ipse leges.

Facta canam: sed erunt qui me finxisse loquantur,
Nullaque mortali numina visa putent.

Est deus in nobis: agitante calescimus illo; 5
Impetus hic sacrae semina mentis habet.

Fas mihi praecipue vultus vidisse deorum,
Vel quia sum vates, vel quia sacra cano.

1—100. Quaestio <Ie origine nominis
quod huic mensi inditum; vide i. 41.
Juvenum de nomine eum dictum pro-
nuntiaverat, sed nunc e variis senten-
tiis, quas Macrobius, i. Saturn. 12.
habet, tres pluribus exposuit, et ita,
ut rem tenuissimam figmento poetico
exornaret. fere ut iv. initio. Drama
fecit e quaestione grammatica: nam-
que poetam in nemore meditantem
tres deae adeunt, e quibus Juno suam
causam agit 21—643 Hebe alteram
sententiam patrocinio suo defendit 65
—88; Concordia tertiam 91—-962 qua-
rum reverentia tactus poeta nihil de-
cernit 97—100.

Ipse leges, ipse tibi eligas. Quae
placeant, quae tuearis. Ponant, qui
adserunt in disputatione id quod valet
ad rem dijudicandam3 vide Ernest.
Clav. Cic. hac voce. Facta, adventum

et disputationes dearum, opponit con-

jecturis.

5. Poetae sunt ἔνθεοι, pleni deo;
III. ex Ponto, iv. 93: “ deus est in
pectore nostro, Haec duce praedico
vaticinorque de0.” Confer Art. Amat.
549. Dens autem ille se ostendit
calore (Met. ii. 641.) aut impetu (su-
pra i.23.) enthusiasmo, furore poetico.
Hic,· Burmannus cui Taubnerus as-
sentitur, elegantius putat, quod unus
Moreti habet, hinc, hinc fit, ut in illo
calore sint semina sacra mentis. Sed
et hic bene se habet, hie impetus in-
dicat partem divinae mentis nobis in-
esse3 Metam. i. 80. de creatione
hominis: terra recens “seductaque
nuper ab alto AEthere cognati retine-

bat semina coeli.'’ Vultusldeorum,
deos. Vel—vel, partim, partlm.

