PUBLII OVIDII NASONIS
PASTORUM

LIBER TERTIUS.

-*—

BELLICE, depositis clypeo paulisper et hasta,
Mars, ades; et nitidas casside solve comas.

Forsitan ipse roges, quid sit cum Marte poetae:
A te, qui canitur, nomina mensis habet.

Ipse vides manibus peragi fera bella Minervae: 5
Num minus ingenuis artibus illa vacat?

Palladis exemplo, ponendae tempora sume
Cuspidis: invenies et quod inermis agas. [dos

Tum quoque inermis eras, quum te Romana sacer-
Cepit, ut huic urbi semina digna dares. 10

1—8. DIartis invocatio] Ut libri i.
et iv. initia Jani et Veneris laudibus
dedit, sic nunc, Martium mensem de-
scribere aggrediens, Martem, qui modo
advenerat ii. 861. appellat, quam-
quam Deum poetis alienum, compa-
ratione cum Minerva commode facta.
Pacis opus tractanti dum Mars adest,
ut deponat arma rogatur, quod idem et
respirationis causa facit 3 Statius Theb.
vii. 10. Confer infra ver. 171. ubi ex
parte paret precibus poetae. A te, etc.
non docet Martem, unde mensis no-
men habeat, sed hoc sibi vult: adsis
mihi, hoc enim jam ago, ut mensem a
te dictum canam. Manibus, virtute et
armis. Vide Cort. ad Sallust. Jug.
xxxix. l. Sumere tempora bonalocutio,
de qua Vorsffius, de Latinitate falso
suspecta, cap. 15. Palladis autem

exemplum quam vim habeat, vide
ver. 176. Invenies, etc. Sic commode
viam sibi munit ad sqq.

9. Primum Mars recognoscit suum
furtum3 accessus ejus ad Silviam dor-
mientem in nummis quoque expressus
est. Noster phantasiae suae ope rem
exornavit. Vocatur Romana sacerdos,
quatenus inde origo Romani nominis.
Etiam Horatius, III. Od. ix. 8. Ro-
mana Ilia. Moneri, incipere. Livius,
ii. 58. “ motam, coeptam, remittere in-
dustriam ;’' ν. 24. movere actionem,
incipere. Solemne munus Vestalium
erat aquas petere ad sacra vasa lavan-
da, et penetralia lustranda 3 in quem
usum iis Numa fontem assignavit.
Plutarch. Num. 13. Sed frustra quae-
runt, unde Silvia hauserit. Res Albae

gesta est.

