528 EXCURSUS

quod genere et moribus ngyptius esset, ut vetus Aristo-
phanis scholiastes exponit.

CAPUT IV.

lBlDlS NOMEN CONJECTURA PERQUISITUM, FORTE
COMPERTUM.

NASCITUR sua sponte obscuritas ex istis privatarum
rerum historiis, quibus etiam Naso dedita opera tenebras
effundit, ut arduum sit, tam densis nebulis veri scintillam
exsculpere. Ego tamen, incusso ad illum tenebricosae
vetustatis pyriten chalybe, non mediocrem lucem expres-
surum me confido. Sed, antequam sententiam roger,
operae pretium est veterem grammaticum audire, qui,
teste Coelio Rhodigino, Antiq. Lect. lib. xiii. cap. i. Cor-
vinum esse prodidit, quem hic Naso sale et resina confri-
cat. Ejus verba sunt: “Illud obiter adnotarim, in Caecilii
Minutiani Apuleii Fragmentis observatum, aunis septem
in exsilio, consumptis functum esse fato Ovidium, qua die
Titus quoque Livius decesserit; structum item illi a Bar-
baris per multas lacrymas tymbon ante januam. Auctor
idem Minutianus est, Corvinum ab Ovidio adpellatum fu-
isse Ibin, ex avis foeditate, cui ventrem rostro purgare
insitum sit, et hoe ex Callimachi imitatione: pulsum quo-
que in exsilium, quod Augusti incestum vidisset.’‘ Haeo
ille, quorum fides esto penes auctorem, qui nondum lu-
cem vidit, unique Coelio Rliodigino notus fuit, uti jam
autea pronuntiavit Lilius Gyraldus, de Poetarum historia,
Dialog. 4. An Corvinus, quisquis ille fuerint, in Libya
natus est, ubi scilicet Ibin natales habuisse declarat Ovi-
dius in his:
Qui simul impura} matris prolapsus ab alvo est,
Cinyphiam foedo corpore pressit humum?

