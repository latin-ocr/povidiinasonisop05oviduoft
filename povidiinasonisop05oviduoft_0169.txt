FASTORUM LIB. ΙΙΙ.

141

Arma movent pugnam: pugna est aliena maritis ;

Condita quum fuerint, aptius omen erit.

396

His etiam conjux apicati cincta Dialis

Lucibus impexas debet habere comas.
TERTIA nox emersa suos ubi moverit ignes3

Conditus θ geminis Piscibus alter erit.

400

Nam duo sunt: austris hic est, aquilonibus ille
Proximus: a vento nomen uterque tenet.

QUUM croceis rorare genis Tithonia conjux
Coeperit, et quintae tempora lucis aget:

Sive est Arctophylax, sive est piger ille BooteS,

Mergetur, visus effugietque tuos.

406

At non effugiet Vindemitor: hoc quoque causam
Unde trahat sidus, parva docere mora est.
Ampelon intonsum, Satyris Nymphaque creatum

Fertur in Ismariis Bacchus amasse jugis.

410

Tradidit huic vitem pendentem frondibus ulmi,
Quae nunc de pueri nomine nomen habet.

399—402. Piscis alterius occasus
vespertinus die iii. Mart. sive v. Nonas.
Sideris hujus, magnum coeli spatium
occupantis, originem habes, ii. 458
sqq. Alter Piscis Notius vocatur,
alter Boreus, HyginuS, Astr. Poet.
III. xxix. 40.

403—414. Arctophylacis et Vinde-
mitorz's ortus die quinto Martii. In
Arctophylace, qui idem et Bootes dici-
tur (vide ad Met. ii. 176.) lapsus est
Ovidius: occidit enim Maio exeunte,
v. 733 ; sed die v. Martii vespere ori-
tur. Secundum Euctem. ἀρκτοῦρος
ἐπιτέλλει καὶ προτρυγητής. Sic et
Ptolemaeus, ἀρκτοῦρος ἑσπέριος ἐπι-
τέλλει. Aget, adferet3 Metam. iii.
150. “ reducit lucem.'’ Piger.- Me-
tam. ii. 176. tardus vocatur, ubi vide
notam.

407. ῖῐίηάεπῑίῖον, Graecis προτρυ-

γητὴς, stella in Virginis ala septem-
trionali,· Hyginus Poet. Astr. iii. 24.
Intonsus nunc ad teneram aetatem re-
ferendum, ut Met. vi. 254. non ad
comam promissam3 Horat. I. Od. xxi.
2. Satyris ex optimis et plurimis
MSS. recepit Burmannus, ut Ovidius
oblique Nympham vulgato corpore
infamem tetigerit. Mitscherl. vero
Satyro revocavit. Ismarus, mons
Thraciae, jam Homeri aetate vitibus
nobilis: od. ix. 1963 Virg. Georg. ii.
37. Sequens distichon Tradidit—ha-
bet, judice Heinsio, adulteram et nu-
gatoriam manum sapit: nec mihi pla-
cet, quamquam non omnino damnave-
rim3 eo enim sublato, manca videtur
narratio. Et quum Ampelos Graecis
vitem significet, non incredibile est,
Ovidium aliquid de nomine addi-
disse.

