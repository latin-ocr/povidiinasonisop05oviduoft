ΙΝ OVIDII FASTOS. :361

Et si ignominiae causa alicujus consulis nomen publico
S. C. e fastis eradi dicitur, semper hi intelligendi sunt.
Factum hoc erat in M. et L. Antoniis, sed postea restitu-
tum; idem facere parabant in Pisone: Cic. Philip. xiii.
12; Tac. Ann. III. xvii. xviii.

Jam de Ovidio, ejusque opera in Fastis kalendaribus
explicandis et exornandis posita.

Multa, quae in his fastis, sive veteres notas interdum
interpretatione ambiguaS, sive ferias earumque origines,
sive notitias historicas ibi adscriptas spectes, ob antiqui-
tatem obscura erant et explicatione indigebant, jam ma-
ture invenerant auctores, qui in iis exponendis data opera
versati erant. Tot feriarum origines ibi illustratae‚ qua-
tenus fieri poterat ex antiquitate Romana repetitae, ritus
ceremoniaeque singulorum festorum enarrati et explicati,
Deorum antiquorum nomina et cultus expositi, templo-
rum conditorum historia tradita, notis illis antiquitus tra-
latis quid significaretur indicatum, anni rationes diversae
expositae, errores, qui vulgo circumferebantur, discussi
legebantur, verbo, quicquid in iis illustratione indigebat,
commentario perpetuo omnem annum persequente com-
prehendebatur: eoque magis hi scriptores, qui vel com-
mentariis et libris peculiaribus vel brevioribus adnotationi-
buS, quas fastis publice affixis adjecerant, hanc operam
navaverant‚ ad hauc quaestionem pertinent, quum et ipsi
praecipui fontes carminis Ovidiani haud dubie fuerint.

Luculentissimum exemplum brevioris ejusmodi adnota-
tionis in ipso publico marmore descriptae babemus in Verrii
Fastis (de quibus fusius infra) et ad eumdem prorsus mo-
dum in iis, quos Fulvius Nobilior, Catonis aequalis et Ennii
familiaris in aede Herculis et Musarum a se condita (Fast.
vi. in fine) posuerat, simulque brevi annotatione adjecta
nominibus rebusque antiquis explicandis operam dederat.
Macrob. I. xii. 13. qui Maium et Junium ibi a majoribus
derivari tradit, et i. 13. de intercalatione haud dubie ad
eosdem fastos respicit. Laudantur iidem a Charisio. ⁴

voL. v. :3 A

