106

Ρ. OVIDII NASONIS

Lumen ad exiguum famulae data pensa trahebant ;

Inter quas tenui sic ait ipsa sono:
Mittenda est domino, nunc nune properate, puellae,

Quamprimum nostra facta lacerna manu,

746

Quid tamen audistis? nam plura audire soletis.
Quantum de bello dicitur esse super?
Post modo victa cades: melioribus, Ardea, restas,

Improba, quae nostros cogis abesse viros.

750

Sint tantum reduces : sed enim temerarius ille
Est meus; et stricto quolibet ense ruit.

Mens abit, et morior, quoties pugnantis imago
Me subit : et gelidum pectora frigus habet.

Desinit in lacrymas, intentaque fila remittit, 755
In gremio vultum deposuitque suum.

Hoc ipsum decuit: lacrymae decuere pudicam3
Et facies animo dignaque parque fuit.

Pone metum, venio, conjux ait: illa revixit;

Deque viri collo dulce pependit onus.

744. Sequitur ingeniosum figmen-
tum. Tennis est vox muliebris: Met.
ii. 373. Cycno in avem transeunti
virilis vox tenuata est. Cicer. Or. iii.
11. mollis illa vox vocatur. Lucerna,
qua muniretur in castris adversus
frigora et imbres. Etiam Propert. lv.
iii. 33. mulier scribit : “ Noctibus hi-
bernis castrensia pensa laboro.'' Bene
ancillarum mores notant illa, nam
plura audire soletis.

749. Sensum horum verborum Bur-
mannus bene constituit : Certo cades
postea3 sed mora me cruciat, per
quam viro careo; restas, resistis, for-
tioribus. ‚Ille cum vi dictum3 is, cu-
jus temeritas satis nota. Sed in verb.
sequenti Heius. et Burm. dissentiunt.
Ille praefert furit e conjectura sua,
quod verbum passim, etiam addito
voc. ense, de strenuis bellatoribus oc-

760

currit 3 hic verb. ruit melius τῷ quo-
libet convenire monet, et ruere proprie
temerariorum. Bene. Mens abit per-
turbatis animo. Metam. iv. 175.
“ mens excidit.” Pugnantis imago me
subit, pugnantem cogito. Subeunt,
quae oriuntur in animo.

757. Decus illud Noster passim
notavit Met. iv. 230: “Ipse timor
decuit ·,'' et ver. 330: “Sed et eru-
buisse decebat.” Vide ad Met. viii.
25. Post decuit igitur cum vi additur,
lacrymae decuere pudicam. Propter
decus in flendo facies digna erat
animo. Haec optime inter se cohae-
rent.

759. Repente se prodit vir, qui
adhuc latens cum comitibus verba
conjugis amantia audiverat. Ita et
dictis et factis constabat, quantum
Lucretia praestaret caeteris.

