IN OVIDII IBIN. 531

eumdem ab Ovidio notari, in quem ipse nunc invehitur3
nam quod ait:

. . . . Sed et insultare jacenti
Te mihi, nec verbis parcere fama refert 3

repetere videtur in Ibin, hoc modo:

Vulneraque immitis requiem quaerentia vexat,
J aetat et in toto verba canina f0r03

et paulo post:

At tibi, calcasti qui me, violente, jacentem,
Qua licet, heu Ξ misero debitus hostis ero.

Hanc autem elegiam in Hyginum conscriptam esse verisi-
mile est, quum enim inquit:

Ille ego sum, quanquam non vis audire, vetusta
Paene puer puero junctus amicitia.

Dixit paene, quia, teste Suetonio, Hyginus Alexandria
puer advectus erat, et Ovidio familiarissimus fuit. Rur-
sus ubi sic:

Ille ego judiciis unica Musa tuis.

Illum apprime literatum, atque etiam criticum esse innuit,
qualem fuisse constat Hyginum, cujus in Virgilium Com-
mentaria laudantur ab A. Gellio. Jam vero quum nullam
apud Ovidium apertis verbis Hygini mentionem fieri li-
queat, subortum equidem inter ipsos dissidium suspicari
licet, quod Hyginus Ovidii exsulantis uxorem, ob pristi-
nam cum illo consuetudinem procul dubio sibi notissimam,
sollicitare ausus esset, ejusque facultates ab Augusto, cu-
jus libertus erat, impetrare conaretur. Proinde Naso jure
in ipsum invectus, Callimachum imitari voluit; scilicet ut
ille Apollonium, quod Alexandrinus esset, Ibin adpellavit,
ipse pariter Hyginum, qui a nonnullis Alexandrinus habi-
tus est, Ibin vocitaret. Advertendum praeterea, quod

