PRAEFATIUNCULA. 415

monstravit Torrentius, ad Horat. locum, sed nihil adduxit,
unde constet scripsisse eum Consolationem acl Liviam .-
conspirant vero multa, quae Ovidio legitimam restituant.

Si tempora spectemus, occidit Drusus, in eam-pis αρε-
tivis, eo ipso anno, quo in exilium pulsus Naso, Roma
emigravit, mense Novembri, Α. Ι). ix. Tam opportunam
igitur nactum occasionem flectendi Caesaris, ct Liviam,
Tiberiumque sibi conciliandi, quis credat non arripuisse
promptissimum? Sed cavisse simul probabile est, ne
suus ipsi auctor Epistolae noceret3 ideoque nomine non
suo primum emisisse; tacitumque expectasse, quis eam
successus apud Augustum exciperet3 nec sibi unquam in
posterum opus vindicasse, quod infeliciter adeo cessisset.

Si vero ad opus ipsum respexeris, nihil fere depre-
hendaS, quod non Ovidium, et auream Latinae linguae
aetatem referat, unum si tollas alterumve locum, temporum
injuria manifeste depravatum. Nec aliter videntur sen-
sisse primi operum ejus editores, qui quum e MSS.
proxime exscriberent, Ovidio constanter Elegiam hanc
donaverunt. Donemus igitur et nos quoque, donec ejus-
modi consurgant argumenta, quae nodum exsolvant, sicque
novum poetam, et egregium quidem, Augusti saeculo con-
gratulentur.

Dignum erat profecto tale carmen, quod post Micyllum‚
Scaligerum, et alios, Heinsii et Burmanni studiosam saga-
citatem exerceret3 sed non ea, qua solent, felicitate.
Burmannum praesertim hic ego vix agnosco, qui totus in
effundendam, qua tumet, bilem, nauseabundam carminis
hujus commentationem ultra modum omnem ea mente
produxit, ut dicteriis Clericum incesseret d, Editionis

d Jean Le clerc, Latine Clericus, natus erat Genevae, A. D. 1657. Vir fuit
doctrinae a teneris tam immodice cupiduS, ut sacris simul et profanis literis
operam impenderet3 et quo tempore scriptores sacros illustraret, aut rebus
theologicis vacaret, Graecos et Latinos auctores susciperet interpretandos, et
quaestiones philologicas viros inter doctos moveret. Unde effectum est, ut raro
festinationis vitium in scribendo effugerit3 et secundas tanturn teneat, qui

