PROOEMIUM. ix

ente: in quibus eandem, quam in altero illo opere, et
phantasiam et petulantiam observabis. Insignis est locus,
ingenioque poetico dignus, iii. 11â€”54. de Rhea Silvia3
suavissima reperitur, v. 191-330, Florae narratio. Quid?
quod et tenuissimis rebus, quae ad numerum et ordinem
mensium, ad discrimen dierum, ad etyma vocabulorum
pertinent, genealogiae Dardani, Pleiadum nominibus, cata-
logo Graecorum, qui in Italiam pervenerunt, aliquid tamen
gratiae addidit, ut libenter cognoscantur. Illis multa in-
terposuit, quae lectorem impense tenent, veris descriptio-
nem, laudes primorum Astronomorum, locum egregium de
Veneris potentia, hymnos, preces ad Cererem et Terram,
ad Palen, ad Robiginem, et mercatorum ad Mercurium,
notationes morum priscis et recentioribus temporibus, Au-
gusti laudes et cum Romulo comparationem. Sedulo ela-
boravit, ut rebus tractandis variam formam daret, ut plu-
rima animaret, atque doctrinae suae copiis exornaret. Ac
varietatem quidem haud scio an in vinculis quoque admi-
reris, quibus singulorum dierum seriem connectit. Rerum
igitur innumerarum copiam, quas nosse et Romanorum
olim intererat, et hodie nostra interest, perspicue atque
jucunde retulit, neque neglexit Augustum, omnemque do-
mum Caesaream pie venerari.

In hoc carmine componendo Elegos adhibuit, quibus
antea in amoribus canendis usus erat. Quam audaciam
excusat, lib. ii. init. et multo magis, ver. 125. ubi honores
Augusti celebrat, eamque tangit etiam vi. 21. An Calli-
machus in causis' suis eodem carminis genere usus sit, in
eo viri docti non consentiunt3 affirmant enim Salmasius
ad Solin. p. 601. et Hemsterhusius in Ed. Ern. ad fragm.
19. quos Lenzius sequitur3 negant Valckenarius ad Calli-
machi fragm. p. 10. et Ernesti. Ac Lenzius quidem etiam
observat, Propertium quoque carmina quaedam argumenti
historici elegis concinnasse.

Quum Ovidius hos sex Fastorum libros Augusto sacra-
tos absolvisset, A. U. 762. aetatis 52. patria pulsus est3

VOL. v, b

