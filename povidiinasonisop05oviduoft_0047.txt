FASTORUM LIB. I. 19

Multa quidem didici: sed cur navalis in aere
Altera signata est, altera forma biceps? 230
Noscere me duplici posses in imagine, dixit3
Ni vetus ipsa dies extenuaret opus,
Causa ratis superest : Tuscum rate venit in amnem
Ante pererrato falcifer orbe Deus.
Hac ego Saturnum memini tellure receptum: 235
Coelitibus regnis ab Jove pulsus erat.
Inde diu genti mansit Saturnia nomen:
Dicta quoque est Latium terra, latente Deo.
At bona posteritas puppim servavit in aere,

Hospitis adventum testificata Dei.

240

Ipse solum colui, cujus placidissima laevum
Radit arenosi Tibridis unda latus.

ad AEn.vii. Sed cm· navalis, ete. Ma-
crobius, Sat. i. 7. “Quum primus
quoque aera signaret, servavit et in
hoc Saturni reverentiam, ut quoniam
ille navi fuerat advectus, ex una qui-
dem parte sui capitis effigieS‚ ex altera
vero navis exprimeretur, quo Saturni
memoriam etiam in posteros propaga-
ret.’' Confer Minucium Fel. 223 et
Cyprianum de Idol. Vanit. i. 3; Lac-
tantium Inst. I. xiii. 7. ubi nummi
veteres, quales hie describuntur, com-
memorantur. Omnino vide Rascliii
Lexic. numar. voc. Janus. Navalis
forma, forma navis, signata.- Heinsius
signato malebat. Nascere me posses,
etc. nosceres, bicipitem illam sormam
esse mei capitis, me ipsum referre,
nisi ternpus, quod omnia extenuat,
etiam in aere illo lineamenta oris mei
obliterasset, extenuaret, minueret par-
tes. Male librarii extenuasset substi-
tuerunt3 Auctor enim universe loqui-
tur.

233. Fala„ Saturni symbolum fuisse
putatur agriculturae ab ipso in Italia
repertae. Alii eam putant ei attribu-
tam, quod tempus omnia metat, ex-

secet, incidat3 Macrob. i. 3. Recep«
tum scil. a me. Ab Jove pulsus,-
Macrob. “ Eumdem a filio pulsum,
quid aliud est, quam tempora senes-
centia ab his, quae post sunt nata,
depelli?’' Saturnia. In inscript. quam
Dionysius Halic. Archaeol. i. 14. com-
memorat Στείχετε μαιόμενοι Σικελῶν
Σατορνίαν ἇιαν. Idem cap. 24. narrat,
ante Herculis adventum totam oram,
quae post Italia dicta, Saturno Deo
fuisse sacratam, et ab incolis Satur-
niam vocatam3 esse etiam urbes
quasdam, quae ita appellentur. J anum
ipsum terrae hoc nomen indidisse,
auctor est Macrob. Sat. i. 7. Latium,
latente Deo. Sic vulgo putabant, de-
cepti inepta etymologia. Etiam Virg.
AEn. viii. 320 sqq. Bona, grata. Pup-
pim servavit. Nempe multi nummi,
etiam post Servii Tullii tempora sig-
nati, servant vel Jani biformis vel
navis figuram. Inde forte opinio nata,
jam J anum signasse nummos. Laevvm
latus. Fabius Pictor z “ Is Janus sub
initium aurei saeculi laevum latus Ti·
beris Hetruriae tenuit.'' Radere aeque
ac rodere et mordere de fluvio alluente.

