IN OVIDII FASTOS. 397

num esse a particula vetere an, id est, circum, jam Ateius
Capito apud Macrob. i. 14. animadvertit, et multa verba
cum hac particula composita arguunt3 confer Fest. vid.
Am. verba: anquirere (circum, circa quaerere‚) anceps
(διπρόσωπος) anclabre (ἀμφικύπελλον) ancile (circumcaelatum,
Neapol. ad ii. 435.)

Singulare autem in mythologia veteris Latii momentum
est, numina ista tantum non omnia vaticinio et cantu apud
mortales claruisse, et celeberrimorum oraculorum in Italia
antiqua undique vestigia sunt.

De Fauno Picoque, de quibus locus class. exstat apud
Virg. AElneid. vii. 813 deque celeberrimo Fauni oraculo,
quod Latinus de Lavinia sua consulit, abunde egit ad h. l.
Illust. Heynius; Ovidius duobus locis (Fast. iv. (351; iii.
291.) ejusdem oraculi, quod diverso modo exornat, men-
tionem injecit. A vaticiniis eidem Fami nomen inditum
est, quod proprie fatidicus est, postea ex eadem idearum
conjunctione, de delirante, desipiente dici coepit, qua μάντις
de utroque Graecis dici solebat, ita tamen, ut in μάντις
notio furendi praecederet. Frequentius uxor ejus Fauna
Fatua dici solet. Vetus de ea mythus (Butas apud Arnob.
ν. p. 993 Elm. Plut. Quaest. Rom. 20.) narrat mulieribus
eam fata cecinisse, Faunum viris, nec unquam ob singu-
larem castimoniam virum vidisse3 tandem, quum clam ma-
ritum e vino poto ebrietatem contraxisset, virgis ab eodem
ad mortem caesam esse, postea divinis honoribus auctam.
Ad hanc fabulam referendi sunt ritus sacrorum ei die 1
Maii offerri solitorum. Eadem enim videtur, quam bonam
Deam vocabant, consentiente Plut. Caes. p. 711. Bonam
Deam Dryada et Fauni uxorem dicente; Macrob. i. 12.
Terram etiam et Opem immiscet. De commutatione cum
Pane res nota est, et Lupercalia recte Ovidius a Lycaeis
Arcadicis repetit (ii. 2813) nam ad regem Latinum prorsus
non spectant. Quicquid etiam de terrore Panico et re-
pentina fuga gregum Faunis tribuitur, jam Pani suo tri-
buerant Arcades.

