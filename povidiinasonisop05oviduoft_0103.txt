FASTORUM LIB. ΙΙ. 75

Nullus anhelabat sub adunco vomere taurus: 295
Nulla sub imperio terra colentis erat:

Nullus adhuc erat usus equi3 se quisque ferebat:
Ibat ovis lana corpus amicta sua:

Sub Jove durabant, et corpora nuda gerebant,

Docta graves imbres et tolerare Notos.

300

N unc quoque detecti referunt monumenta vetusti
Moris, et antiquas testificantur opes.

Sed cur praecipue fugiat velamina Faunus,
Traditur antiqui fabula plena joci.

Forte comes dominae juvenis Tirynthius ibat: 305
Vidit ab excelso Faunus utrumque jugo.

Vidit, et incaluit, Montanaque numina, dixit,
Nil mihi vobiscum est: haec meus ardor erit.

Ibat odoratis humeros perfusa capillis

Maeonis, aurato conspicienda sinu.

295. Anhelabat‚ quemadmodum
Virgilius, Georg. i. 45. Ingementem,
depresso aratro taurum facit ; neque
temere, si durum Italiae solum, nono
demum sulco domandum, cogitas.
Imperare, ut cogere, de agricolis.
Vide Burmannum ad Met. i. 103.
Sub Jove durabant, sub dio molestiis
tolerandis perstabant. Cf. iv. 505.
Docta, assuefacta. Detecti, ministri
Panis nude currentes, referunt, etc.
servant mores antiquos. Iidem testi-
ficantur antiquas opes, quam nullas
opes habuerit antiquitas.

303. Tertia nuditatis causa. Fa-
bulas joci petulantis plenus Noster
etiam in hoc opere ambabus manibus
arripuit. Hercules vel ob Iphitum
occisum, vel ob tripodem de Apollinis
fano sublatum, a Mercurio Omphalae
reginae in servitutem est datus. Phe-
recyd. apud Schol. Hom. ad Od. Φ.

310

23; Hygin. sab. 32. Comites, famuli,
ministri ut ver. 333. ubi tamen Hercu-
les ab iis distinguitur, et dominis an-
numeratur. Ardor de persona quae

ardorem excitat, sive amatur ab al-
tero.

310. Maeom's, Lydia. Omphale
enim Lydiae regina, Tmoli uxor.
H umeros perfusa, quum comae annuli
in humeris fluctuarent. Apulei. Met.
ii. “ Crines cervice dependuli, ac de-
inde per colla dispositi.'' odorati.
Capilli interdum totam Arabiam spi-
rabant. Lucianus, Am. s. 40. Culti
capilli et sinus vestis vel effusus, vel
purpureus, vel auratus, in primis no-
tantur, quum habitus elegantium ho-
minum, amorem aut captantium aut
excitantium, describitur. v. 28. Αυ-
ratus, cui aurea fila vel acu, vel

texendo addita. Vide ad versum
319.

