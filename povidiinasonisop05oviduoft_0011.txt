PROOEMIUM.

QUAE causa impulerit Ovidium, ut ad Fastos Romano-
rum elegis exornandos adjiceret animum, equidem liquido
dicere non ausim. Mitto Propertii (IV. i. 69.) verba,
Sacra diesque canam, et cognomina prisca locorum, quibus
excitatus praevenisse amicum nonnullis videtur. Memora-
bilior est sententia eorum, qui Callimachum putant ab eo
esse expressum. Hunc enim constat carmine, cui Αἰτίων
sive Causarum nomen inscriptum, rerum antiquissimarum,
ad Deos et heroas pertinentium causas (αἴτια ὠγυγίων ἡρώων
καὶ μακάρων) explicuisse3 cujus carminis fragmenta, sed
brevissima, Bentleii curis collecta, in editione Callimachi
Ernestina, tom. ii. p. 416—426. leguntur. Et ex his qui-
dem fragmentis operis ratio minime cognoscitur3 verum
Anthologia Graeca, tom. iv. pag. 236. Epigramma habet,
unde poetam usum esse hoc figmento videmus, ut in som-
nis se diceret in Helicona abreptum, quae quaereret, ex
ipsis Musis accepisse. Et sane, etiam Ovidius in Fasto-
rum opere Causas multarum rerum, non Romanarum
tantum, exponit, quin et Deos sibi Musasque fingit appa-
ruisse, ut, quae abdita laterent, sibi aperirent. Etiam hoc
certum est, Callimachi carmen satis notum fuisse Romanis,
laudatumque a Varrone, Martiali, Plutarcho, Servio, aliis-
que. Ruhnkenius denique locum ex Trist. V. v. 33 sqq.
notavit, quem ex ipsis illis Callimachi Αἰτίοις expressum
esse judicat. Concedamus igitur, quod et recentissimi
Fastorum Interpretes, Lenzius, Krebsius, Gesenius, am—
plexi sunt, quodque etiam Jacobs in AnimadV. ad Anthol.
Graec. vol. III. p. ii. p. 161. tuetur, Callimachi carmen
obversatum esse Ovidii ingenio, quum suum opus molire—
tur. Aliud tamen est, causas rerum ab heroibus gesta-

