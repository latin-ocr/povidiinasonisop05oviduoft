IN OVIDII IBIN. 5323

liari unius loci nomine totam designare provinciam. Neque
vero refert quod Ibis, licet JEgyptiUS, ad Cinyphem editus
fingatur: poetae siquidem non semel regionum nominibus
propter viciniam abutuntur. Sic enim Claudianus, et ipse
Alexandrinus, qui uxorem in patria duxerat, Libyae appel-
latione usus est3 idemque Pelusiacus et Canopicus a Si-
donio dictus est, quum tamen Alexandriae natus esset3 sic
Ausonius scribens in Monosyllabis:

Threicium, Libycum freta, Cimmeriumque ferat bos.

Per Libycum intelligit AEgyptum, ut Scaliger observavit.
Sic Persa pro Medo et contra: sic in Catalectis Gallus pro
Britanno, propter utriusque gentis vicinitatem. Ita, quo-
niam Hadriaticum mare Ionio conjungitur, κατὰ μετάδοσιν
τοῦ ὀνόματος Ionium appellatur, et Ionium vicissim Hadria-
ticum, ut Apollonii Scholiastes ad Argonaut. lib. iv. et
Eustachius ad Dionysii Periegesin notant. Ovidius autem
quo στοματομολυνσίαν Ibidi suo exprobraret, juxta Cinyphem
natum fingere mihi videtur, ubi procerissimi nascuntur
hirci, qui inde Cinyphii dicuntur Silio, lib. iii; Martiali,
lib. vii. Epigrammate in Linum; item Virgilio, Georg.
lib. iii. quum ait:

N ec minus interea barbas, incanaque menta
Cinyphii tondent hirei.

Sed haec hactenus quae pro compertis non tradimus, donec
super iis habita sint doctiorum comitia.

FINIS EXCURSUS 1N OVIDII IBIN.

