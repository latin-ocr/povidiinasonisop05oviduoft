136

P. OVIDII NASONIS

Quoque modo possit fulmen monstrate piari.
Sic Numa; sic quatiens cornua Faunus ait:
Magna petis : nec quae monitu tibi discere nostro
Fas sit: habent fines numina nostra suos,
Di sumus agrestes, et qui dominemur in altis 315
Montibus: arbitrium est in sua tela Jovi.
Hunc tu non poteris per te deducere coelo:
At poteris nostra forsitan usus ope.
Dixerat haec Faunus: par est sententia Pici.

Deme tamen nobis vincula, Picus ait.

320

Jupiter huc veniet, valida deductus ab arte:
Nubila promissi Styx mihi testis erit.

Emissi quid agant laqueis, quae carmina dicant,
Quaque trahant superis sedibus arte J ovem,
Scire nefas homini : nobis concessa canantur, 325

Quaeque pio dici vatis ab ore licet.
Eliciunt coelo te, Jupiter, unde minores
N unc quoque te celebrant, Eliciumque vocant.

312. Concussio capitis nunc diffi-
cultatem rei propositae indicat. Nec
911ae monitu, etc. Tradideraut tamen
nonnulli, didicisse hanc procurationem
Numam ab ipsis, Vide Plutarch. Nu-
mina nostra, vis, potestas nostra di—
vina. Hunc tu non poteris, etc. Apud
Arnob. instituunt regem, quibus ipse
Jovem modis et sacrificiis ad terras
eliciat. Deducere verb. pr. magarum,
quae et lunam “coelo deducere'’ po-
terant. Plutarch. καταγαγεῖν τὸν
Δία μαγεύσαντας.

321. Lectio deductus ab arte veris-
sima mihi videtur; namque deducere,
quod ver. 317. praecesserat, hic corn-
mode repetitur, et valida bene conve-
nit τῷ arte, et ab arte est ope artis.
Male Taubn. putat, hunc usum prae-
positionis ab inusitatum esse. Nubila,
quia nebulas exhalat iners ; Met. ii.435.

323 sqq. Excusat sc Ovidius. quod
uon enarrat, quid Dii illi egerint. ut
iv. 552. Carmina Neap. intel. verba
pontificis, quum fulmina condebat.
Immo formula incantationis cogitanda,
qua illi Jovem eliciebant; ii. 426.
De formula scire uqfas, de iis, quae
scire conari impium est, vid. Bentl.
ad Horat. I. Otl. xi. l.

327. Liv. i. 20: “ Ad ea elicienda
ex mentibus divinis, Jovi Elicio aram
in Aventino dicavit, Deumque consu-
luit auguriis, quae suscipienda essent.'’
M innres. posteri. De tremore illo, di-
vinae praesentiae signo, alibi dictum;
conf. ii. 439. Numam horror ille sa-
cer corripit, Deo viso; etin precibus’
solemnis erat illa conditio, si te pie
colui. Et cultum nunc per donaria,
pietatem per puras manus exprimit.
Da piamina, edoce piamina.

