392 EXCURSUS

EXCURSUS IV.

DE QUIBUSDAM VETERIS ITALIAE NUMINIBUS ET IDEIS
RELIGIOSIS.

MAXIME fortasse Ovidio debeamus eas, quas nobis de
veteris Italiae mythis reliquit notitias, et haud facile ali-
quis scriptor est, qui difficilis hujus nec tamen tenuis et
infructuosae quaestionis, quae in veterum Latinorum ideis
religiosis, numinibus et mythis enarrandis et ab interpo-
latione Graeca discernendis versatur, denuo excutiendae
officium magis injungat. Omnem hanc rem, in qua vete-
rum testimonia saepe tam pauca exstant, et insuper critica
plerumque indigent severissima, quum non raro verum in-
ter multa frivola et grammaticorum somnia lateat, maxime
lubricam esse et nonnisi in partibus ad certam aliquam lu-
cem referri posse, et multi viderunt, et re ipsa, ut nunc
est, conditio indicat. Egregie in quibusdam viam praeivit
Illustr. Heyn. (Exc. 5 et 6. ad Virg. AEn. vii.) et fore,
ut jam dum haec scribo, ab iis, qui praemium in hac acade-
mia de eadem re explicanda propositum ambituri sunt,
quaedam illustrata fuerint, spes mihi est jucundissima.
Quaestio statim in limine movenda merito in eo versatur,
unde factum sit, ut mythi veteris Italiae, si qui huic terrae
proprii fuere, in populo tot scriptorum laude florente adeo
parum propagati sint, ut vix ullus integer, reliqui fere om-
nes cum Graecis sabulis confusi supersint, plurimi interie-
rint. Ex sola enim accessione religionum Graecarum, quae,
quum frequentior consuetudo inter utrumque populum in-
tercedere coepit, Romam delatae sunt, nondum patrios my-
thos summotos esse et decessisse necesse est. Heynius,
Vir Ill. l. c. ad pravum illud Romanorum studium, omnes
res suas antiquiores adeoque mythos et religiones ab anti-
quiore aliquo populo Î½. c. Trojanis et Graecis repetendi,
lianc rem refert. Aliud mihi momentum hac in causa in-

