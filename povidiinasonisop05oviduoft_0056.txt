28 Ρ. OVIDII NASONIS

Prima Ceres avidae gavisa est sanguine porcae,

Ulta suas merita caede nocentis opes.

350

Nam sata, vere novo teneris lactentia succis,
Eruta setigerae comperit ore suis.

Sus dederat poenas; exemplo territus hujus
Palmite debueras abstinuisse, caper.

Quem spectans aliquis dentes in vite prementem,

Talia non tacito dicta dolore dedit:

356

Rode, caper, vitem: tamen hinc quum stabis ad

In tua quod spargi cornua possit, erit.

[aram‚

Verba fides sequitur: noxae tibi deditus hostis

Spargitur affuso cornua, Bacche, mero.

360

Culpa sui nocuit: nocuit quoque culpa eapellae.
Quid bos, quid placidae commeruistis oves?
Flebat Aristaeus, quod apes cum stirpe necatas

Viderat incoeptos destituisse favos.

succis Heinsius ex MSS. nonnullis sul-
cis adoptaverat. Sed Burmannus recte
succis revocavit, quia nee tener, nec
lactens sulcis convenit. Succi contra
frugum saepe lactis nomine insigniun-
tur. Mitscherl. tamen Heinsium se-
qui maluit. Regii tres nostri sulcis,-
bene: sulci enim pro scrobibus su-
muntur, in quibus arbores plantantur.

353. Eiemplum, poena. Phaedrus,
III. fab. vi. 20. “ Justoque vindicavit
exemplo impetum‚” ubi vide Scheffer.
Similiter παράδειγμα. Vid. omnino
Gellius Noct. Attic. vi. 14. Abstinu-
isse. Sic Horatius Poteras dhisse.
Pmmere, imprimere, ut pressum ara-
trum. Tibullo IV. i. 161. Non tacito
dolore, uon retinens dolorem. Verba
Rode—erit notant ex Eveni Epigr. ex-
pressa esse: Κῆν με φάγῃςέπὶ ῥίζαν,
ὅμως ἔτι καρποφορήσω, ’Ὀσσον ἑπι-
σπεῐσαι σοι τράγε θυομένῳ. Hinc.
Heinsius legi volebat huic, scil. viti.
Sed Burmannus jam monuit, eumdem

sensum, et elegantiorem etiam exsur-
gere ex hinc. Spargi, fundi libatione.
Verba fides sequitur, fit, quod ille prae-
dixerat. Nozae deditus, e formula so-
lemni. Festus: “ Quum lex jubet
noxae dedere, pro peccato dedi jubet.'’
De culpa autem hac capri conf. Varro
de Re Rust. I. ii. 18 s.; Virgilius,
Georg. ii. 375 sqq.

363—384. Causam reddere vult,
cur bos quoque et ovis mactari coeptae
sint. Sed quae de Aristaeo addidit, ea
arcessita sunt et inducta; non enim
monstrant, cur Diis offeratur bos.
Latius autem illa Virgil. Georg. iv.
281—558. persecutus est. Aristaeus,
Apollinis filius et Cyrenes Nymphae
habitus, latissimas possessiones in Ar-
cadia habuit, ibique apum et mellis,
etiam lactis ad coagula usum homini-
bus tradidisse narratur. A Virgilio
Arcadius magister vocatur. Post mor-
tein in Cycladibus Jovis Aristaei et
A pollinis Nomii nominibus cultus fuit.

