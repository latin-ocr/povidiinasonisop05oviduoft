PROOEMIUM. vii

etiam Astronomi cujusdam Graeci libr0; originem siderum
hausit ex mythologis, quos in Metamorphosesin secutus
erat; reliqua petiit non ex Annalibus tantum, quanquam
eos solos bis nominat, sed e plurimis illis monumentis
librisque, quibus res Romanorum enarratae atque illus-
tratae erant. Multi enim, in quibus Varro prae caeteris me-
morabilis, in rituum Romanorum origines diligenter in-
quisiverant3 unde et serius Plutarchus Quaestz'ones suas
Romanas, aut Κεφαλαίων καταγραφὴν excerpsit, quibus et
ipsis in Romuli Vita nomen Αἰτίων Ῥωμαϊκῶν tribuit. Quin
Butas quidam carmine elegiaco et ipse hoc argumentum
tractavit, cecinitque Αἰτίοις μυθώδεις περὶ τῶν Ῥωμαϊκῶν, e quibus
Plutarchus, in Rom. 20. distichon laudat. Sed non con-
stat, quo tempore Butas ille vixerit.

Rerum porro istarum acervum ita tractavit Ovidius, ut
insignem illam ingenii vim, egregium illud ingenii flumen,
quod per totum Metamorphoseon opus spectandum et ad-
mirandum proposuit, plurimis locis desideres. Mirificus
ibi est in rebus, quas traditas acceperat, explicandis et
exornandis: in Fastorum autem carmine multa tenuiter
tractata, multa breviter relata, multa ex aliis scriptoribus
repetita videmus. Neque aliter per rerum illarum naturam
fieri poterat, quum saepe Grammatici partes agendae es-
sent, quas ille minime fastidivit3 immo diserte id egit, ut
docendo et explicando prodesset tam aequalibus, quam
posteris vetustatis cognoscendae cupidis. Non tamen,
quum haec dico, sua laude poetica hoc carmen fraudare
volo. Quod contra ita decurrit, ut mentem tuam alliciat,
allectam suaviter teneat. In illecebris, quas eum in usum
adhibuit, primum posuerim interventum Deorum. Sic in
principio statim operis Janus adest, omnemque mytholo—
giam suam, implicitam illam sane, longiore illo cum vate
sermone, 89—286. expedit. Procedente libro illo, ver.
695. Illusa intervenit atque Sementivae originem indicat.
Lib. iii. 170. Mars eloquitur, quae sint Matronalia; ver.
260. Egeria Nympha, cur Salii Martis arma ferant, enar-

