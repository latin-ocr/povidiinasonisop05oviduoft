384 EXCURSUS

vero ortus apparentes et veros discernere didicissent, ita
eos divisos et appellatos esse constanter invenimus:

Ortus matutinus verus, i. e. cosmicus‚

— apparens, i. e. heliacus.
vespertinus verus, i. e. acronychus.
apparens.

Occasus matutinus verus, i. e. cosmicus‚
Occasus matutinus apparens.

Occasus vespertinus verus, i. e. acronychus.
Occasus vespertinus apparens, i. e. heliacus.

 

 

 

ubi hoc universe tenendum est:

1⁰. Mane veros ortus multis saepe diebus praecedere ap-
parentes. 20. Vesperi apparentes praecedere veros. Astro-
nomi Graeci, et Columella, et Plinius semper, ut necesse
est, sive ortus matutinus, sive vespertinus, interdum etiam
sive cosmicus‚ sive heliacus, sive acronychus sit, annotant.
Ovidius raro, saepe falso, saepe ambigue, uter ortus occa-
susve sit, indicat, et videbimus infra eum vix ipsum hanc
differentiam, utut maximam, novisse, vel expressisse.
Penes interpretes igitur manet semper investigatio, quale
ortus genus in singulo loco accipiendum sit; et non mirum
est saepe eos in diversa abire, siquidem sine calculo et ta-
bula nihil nisi globum aliave kalendaria in consilium voca-
verant. Non solum ad hoc videndum, sed universe ad
veritatem astronomicam dijudicandam, expeditissimam sane
viam aperuit et cuivis patentem calculorum etiam imperito
Ρείαυὶιιε, tabulis condendis, in quibus multis iisque no-
tissimis stellis ortus occasusque cosmici, heliaci‚ acronychi
ad Romae et Alexandriae horizontem, cum signorum Ζο-
‹liaci partibus, in quas anno primo Juliano incidebant, ad-
signati sunt. Uranolog. var. Diss. p. 58—61. His sig-
norum partibus ad mensis dies, quibus tunc temporis
respondebant secundum laterculum, quod p. 57. praemisit,
relatis, accurate intelligi potest, quando quaepiam stella
anno primo Juliano. vel Romae, vel Alexandriae orta sit,

