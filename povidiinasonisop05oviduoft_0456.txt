428 AD LIVIAM AUGUSTAM

Quippe ducem arsuris exercitus omnis in armis,
Inter quae periit, ponere certus erat. 170

Abstulit invitis corpus venerabile frater3
Et Drusum patriae, quod licuitque, dedit.

Funera ducuntur Romana per oppida Drusi ;
Heu facinus! per quae victor iturus erat3

Per quae deletis Rhaetorum venerat armis. 175
Hei mihi! quam dispar huic fuit illud iter!

Consul init fractis moerentem fascibus urbem.
Quid faceret victus, sic ubi victor init?

Moesta domus plangore sonat, cui figere laetus
Parta sua dominus voverat arma manu. 180

Urbs gemit, et vultum miserabilis induit unum;
Gentibus adversis forma sit illa, precor! [bem;

Incerti clauduntque domos, strepitantque per ur-
Hic illic pavidi clamque palamque dolent.

Jura silent, mutaeque tacent sine vindice leges: 185
Adspicitur toto purpura nulla foro.

171. Frater] Tiberius, qui, audita
vix fratris valetudine, ad illum advo-
lavit, defunctique corpus ‘¹ pedibus
toto itinere praegrediens, Romam us-
que pervexit.'’ Ab hoc uno Tibe-
rium omnem discas licet. Rem fu-
sius narrat, nec adulatorie minus Val.
Maxim.v. 5. “ Tantum amorem prin-
ceps, inquit, parensque noster insitum
animo fratris Drusi habebat, ut quum
Ticini, quo victor hostium, ad com-
plectendos parentes venei-at,‘gravi il-
lum et periculosa valetudine in Ger-
mania fluctuare cognosset, proinde
metu attonitus erumperet. Iter quo·
que quam rapidum et praeceps, vel ut
uno spiritu corripuerit, eo patet, quod
Alpes, Rhenumque transgressus die
ac nocte, mutato subinde equo, du-
centa millia passuum, per modo de-

victam Barbmiem, Antabagio duce
solo comite, evasit.'’ Omnes, ut vide-
tur, ex Livi0‚ Epit. lib. cxl.

177. Consul init, etc.] Sic olim le-
gebatur: “ Consuluit fractis moeren-
tem fascibus urbem.'' Versum hunc
corruptissimum omnium primus Mi-
cyllus restituit, legitque pro consuluit,
consul init. Sequuti deinde Pithoeus,
Scaliger, Heinsius, ete. Sed viri mo-
destiam animadvertas, quaeso5 qui
quum plurima felicitate pari emenda-
verit, textum nusquam immutare au—
sus est; talemque omnino, qualem
invenerat, fideliter exhibuit.

181. Urbs gemit, et vultmn misera-
bilis induit unum.] Tristitia eadem
omnium in vultu pariter insidet3quod
gentibus adversis accidat precatur
poeta ; scilicet, ut sic lugeant.

