522 EXCURSUS

reliquias per Ambraciae vias disjectas esse, Hygino soli
cum Nasone convenit. De Eurydamante a Simone La-
rissaeo circa Thrasylli tumulum raptato, praeter Ovidium et
Didymum, Homeri Scholiasten ad Iliad. x. nemo quid-
quam memoriae prodidit. Thasum etiam a canibus lacera-
tum Naso duntaxat et Hyginus retulerunt. Item carmen
507 ab unico Diodoro illustratur, ut et versus 531 ab epi-
grammate ἀὸήλῳ, lib. iii. Anthologiae ; ut credibile sit, quae-
dam hic esse obvia, quae si quis alibi quaerere velit, operam,
credo, omnem luserit. Sic apud Lycophronem, historiae
quaedam exstant, quas nemo alius attigit, ut Prylis, Midae;
et vocabula non pauca, quibus praeter eum nullus usus est,
qualia φύλαμος, λάρις, πέῥρα, πτέλας· Ejus tamen Alexandram,
sive Cassandram, quamvis tenebricosam, poematio nostro
obscuriorem esse Domitius non concedit. Sic enim per-
oratione Commentariorum suorum: ‘¹ Lycophronis carmen
legimus saepe, in quo argumento quidem Ovidio grandior,
sed verbis apertior nobis videtur3 et caeci, qui illum inter-
pretantur, in tanta praesertim librorum copia: non tam
enim per conjecturam fabulae, ut apud illum indagandae
fuerunt, quam colligendae a diversis auctoribus scriptae.''
Quamobrem nemini mirum videri debet, si tot Ovidianae
mentis interpretes in plerisque locis veluti in circo Anda-
batarum more decertamus. A versu nimirum 255, unde
Naso fabulas et historias auspicatur, ad versum 645, qui
libelli postremus est, triginta supra ducentas memorantur.
Interdum uno disticho tres continentur, interdum quatuor,
ut illo :

Ut fuit OEtaeo quondam, generoque draconum,
Tisamenique patri, Callirhoesque viro,·

ita ut Ovidiannm hoc poematium fabularum officina vere
dici possit. Causa vero a nobis suo loco afferetur, cur
Ovidius obscuritati studuerit; sed et ante illum Cinna
poeta, Virgilii praeconio celebratus, Smyrnam, poema ob-
scurissimum, elaboravit, quod quum vulgo non intelligere-

