IN OVIDII FASTOS. 391

est, et fortasse aliorum populorum sacra ad Sirii ortum
celebrata (vid. quae supra adduxi) ei ante oculos erant.

40. v. 723, (d. 22 Mai.)

Nocte sequente diem canis Erigoneius exit. Si cum
interpretibus faciam, locus aperte falsus est. Hi enim exit
accepere pro oritur, ut similibus locis vi. 474. exit Eois
aquis: sed ortus ab hoc loco alienissimus est. In hunc
ipsum diem incidit occasus ejas heliacus Taur. 29⁰. 2; cf.
Plin. xviii. 27 S. 67. et Ptolem. ad d. 27. προκύων κρύπτεται.
Quaeritur itaque, anne verius ita intelligatur poeta, ut exit
sit: decedit de coeli statione, aufugit ex aspectu, itaque
occidit, etsi valde ambigue dictum est, et de ortu alibi
saepius dicitur. In loco sequente, non possum a me im-
petrare, quin contrarium contendere maluerim.

5⁰. iii. 711. (d. 16 Mart.)

Postera quum teneras Aurora refecerit herbas,
Scorpius a prima parte videndus erit.
alias: notandus erit.

Utraque lectio aperte ortum mihi indicare videtur3 et
dubito an e verbis aliud quid elici possit. Indicandum
fuisse occasum matutinum primarum stellarum, non dubium
est. Euctemon: τοῦ σκορπίου οἱ πρῶτοι ἀστέρες δύνουσι. Et ita

Columella et Plinius, iv. 163. (d. l April.) totius sideris
occasus matutinus sequitur:

Dum loquor, elatae metuendus acumine caudae
Scorpius in virides praecipitatur aquas.

Eadem tamen ambiguitate notandus erit et Fast. v. 417.
de occasu dicit:

Scorpius in coelo, quum cras lucescere Nonas
Dicimus, a media parte notandus erit 3

ubi mihi non persuadere possum, poetam, si occasum in-
nuere voluerit, notandus erit dicere potuisse. In utroque
loco poetam ortum sibi cogitasse, credere fere maluerim.

